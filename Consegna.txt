Visualizzazione del grafo Korean Pop
K-pop, versione breve di "Korean pop", è un termine inglese molto vago per indicare la musica popolare che si origina dalla Corea del Sud.
La rete K-pop modella le relazioni tra gli artisti coreani, i gruppi musicali, gli impresari e le labels.
La rete è disponibile come due file CSV.

Il file "K-pop_node.csv" [1] è un file CSV (in UTF8) che contiene tre colonne:
	id: l'id dell'entità (artista, gruppo, label)
	type: il tipo di entità (uno tra "person", "female", "male", "group", "label")
	name: il nome dell'entità
Il file "K-pop_edge.csv" [2] è un file CSV (in UTF8) che contiene due colonne:
	source: l'id del nodo sorgente della relazione
	target: l'id del nodo destinazione della relazione
	
Seppure siano forniti come sorgente-destinazione, gli archi non sempre modellano delle relazioni dirette.
Il tipo della relazione non è dichiarato nei dati, ma può essere inferito dai relativi tipi dei nodi coinvolti, anche se qualche ambiguità può essere presente.
Primariamente le relazioni sono "management" (label verso gruppo o artista) oppure "membership" (artista o gruppo verso gruppo), mentre le altre relazioni sono generiche collaborazioni ("association").
Le relazioni seguenti possono essere trovate nei dati (dove "artist" rappresenta una entità tra "person", "female" o "male"):

label-label: associazione tra labels, che può anche implicare la presenza di sublabels
label-artist/group: relazione di management
artist-artist: associazione tra artisti
artist-group: tipicamente rappresenta l'appartenenza al gruppo, ma potrebbe anche rappresentare una collaborazione
group-group: tipicamente rappresenta l'associazione tra gruppi, ma potrebbe anche riflettere esplicitamente la collaborazione, talvolta suggerita anche dal nome dei gruppi coinvolti.

Il grafo consiste di una grande componente connessa, alcune componenti più piccole, e varie triplette, coppie e nodi isolati.
È possibile focalizzare nella visualizzazione su alcuni aspetti dei dati specifici.
Ulteriori informazioni possono essere trovate in [3].

[1] K-pop_node.csv
[2] K-pop_edge.csv
[3] a123_online_knowledge-kpop.pdf Peter M. Broadwell, Timothy R. Tangherlini, and Hyun Kyong Hannah Chang. "Online Knowledge Bases and Cultural Technology: Analyzing Production Networks in Korean Popular Music." Series on Digital Humanities 7 (2016): 369-394.